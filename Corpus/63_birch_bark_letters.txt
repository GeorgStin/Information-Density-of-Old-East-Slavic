От Жировита къ Стоянови. Како ты у мене и чьстьное дрѣво възъмъ и вевериць ми не присълещи, то девятое лето. А не присълещи ми полу пяты гривьны, а хоцу ти вырути въ тя луцьшаго новъгорожянина. Посъли же добръмь.
 

 
 

...поклѣпаеть[1] сего 40-ми рѣзанами. А замъке кѣле, а двьри кѣлѣ, а господарь въ не тяжѣ не дѣе. А продаи клеветьника того. А у сего смьръда възяти епископу ... смьрьди побити клеветьника ...
 

 
 

...Ати буде воина, а на мя почъну, а молитеся Гостятою къ кънязю.
 

 
 

Литва въстала на корѣлу.
 

 
 

Жизнобуде погублене у Сычевиць новъгородьске смьрде. А за ними и задьниця.
 

 
 

... Несъдицеви полъ пятѣ рѣзанѣ, а мънѣ еси въдале дъвѣ кунѣ. Цьто же за мъною твориши за мъною осмь кунъ и гривьна? Поиди же въ городъ — могу[2] ся съ тобою яти на воду.
 

 
 

Грамота отъ Жизномира къ Микуле. Купилъ еси робу Плъскове, а ныне мя въ томъ яла кънягыни. А ныне ся дружина по мя поручила. А ныне ка посъли къ тому мужеви грамоту: е ли у него роба?[3] А се ти хочу, коне купивъ[4] и къняжъ мужъ въсадивъ, та на съводы. А ты атче еси не възалъ кунъ техъ, а не емли ничъто же у него.
 

 
 

Покланяние от Ефрѣма къ брату моему Исухиѣ. Не распрашавъ розгнѣвася: мене игумене не пустиле. А я прашалъся, нъ посълалъ съ Асафъмь къ посадьнику меду дѣля. А пришьла есвѣ, оли звонили. А чему ся гнѣваеши? А я вьсьгда у тебе. А соромъ ми, оже ми лихо мълвляше. И покланяю ти ся, братьче мои, то си хотя мълви. Ты еси мои, а я твои.
 

 
 

Грамота отъ Гюрьгя къ отьчеви и къ матери. Продавъше дворъ, идите же сѣмо — Смольньску ли Кыеву ли: дешеве ти хлебе. Али не идете, а присълите[5] ми грамотичу, сторови ли есте.
 

 
 

От Нѣжеке ко Завиду. Чему не восолеши, чето ти есемо водала ковати? Я дала тобѣ, а Нѣжятѣ не дала. Али чимо есемо виновата, а восоли отроко.[6] А водале ми еси хамече; а чи за то не даси, а восоли ми вѣсть. А не сестра я вамо,[7] оже тако дѣлаете, не исправить ми ничето же! А во три колотокѣ вокуе; то ти 4 золотьникѣ во кольцю тию.[8]
 

 
 

... вьляшь дѣяти, а ты чьрьсо силу дѣяшь. Ажь бы ты добромь[9] жила братом...[10] Поживи жь съ Гурьгьмь жь со Лукою. А возывахо тя сьстрою ньвѣстокою.[11]
 

 
 

От Братятѣ къ Нежилу. Поиди, сыну,[12] домовь — свободне еси. Паки ли не идеши, а послу на тя ябьтьникъ. Я заплатиль 20 гривьнъ, а ты свободнь.
 

 
 

От Мѣстять ко Гавошь и ко Содиль. Попытаита ми коня. А Мѣстята ся вама покланя. Аже ва цьто надобь, а солита ко монь, а грамоту водаита. А у Павла скота попросита. А Мьстя...
 

 
 

От Павъла из Ростова къ Братонѣжъку. Аже то лодия присълана кыяниня, обѣсти ю кънязу, дати не буде присловъя ни тобѣ, ни Павълови.
 

 
 

От Говѣновое ко Нѣжьньцю. Дае 6 десято[13] куно лодиеную. Повѣдало Говѣно, ида на судо,[14] а попъ пьсалъ. А дае Луцѣ. Оли не водаси, то я у конязя, поема отроко, прижь[15] приедю[16] — а во боле ти вонидь.
 

 
 

Покланяние ото[17] Душиль ко Нясть. Шьль ти есьмъ Кучькъву.[18] Ажь ти хътя жьдати али[19] ти нь хътя жьдати,[20] а у Фьдокь, обруць ее водадя, а свое възьму.
 

 
 

От Савы покланянее къ братьи и дружине. Оставили мя были людье; да остать дани исправити было имъ досени, а по первому пути послати и отъбыти проче. И заславъ, Захарья въ вѣре уроклъ: «Не даите Савѣ ни одиного песця хотя на нихъ емати. Самъ въ томь». А въ томь ми ся не исправилъ въ борзѣ, ни къ вамъ, ни ту ти былъ. А въ томь есмь осталъ. По томь пришли смерди, от Аньдрѣя мужь прияли, и дане отъяли людье. И осьмь высягла, что о Тудоре. Порозумѣите, братье, ему, даче что въ то ему състане тягота тамъ и съ дружиною егъ.
 

А селечяномъ своимъ[21] кънязь самъ отъ Волоку и отъ Мъстѣ учястокѣ водале. Аче ли ти, братье, вины людье на мя не ищуть, а довѣдока буде, то же нынеца радъ быхъ послале грамоту.
 

 
 

От Сьмъка къ Кулотъкѣ. Оже то еси казале Несъдѣ вѣверичь тихъ дѣля, коли то еси приходиле въ Русь[22] съ Лазъвкъмъ, тъгъдъ възяле у мене Лазъвке Переяславьлѣ.
 

 
 

Отъ Судише къ Нажиру. Се Жядъке пославъ ябетника дова, и пограбила мя въ братни долгь. А я не поруцене Жядку. А възборони ему, оти не после на мя опаса... Еду в...
 

 
 

... три гривьнь нь отопусти.[23] Или нь вода, а вьди ко старость ко Якуну.
 

 
 

От Якима и от Сьмьюна къ Дъмитру. Въдаи паробъку сему конь полубуивъ[24] же шизыи и, сътворя добрѣ,[25] помоги ему поправити — любо и до Коростомля.
 

 
 

От Куземе ко Цереню. Водае паробоку моему 7 на десяте гривено, а не удережи, посоли семо. А со берековеско[26] соли посоли семо. А ци цето ти товара надобе, а то восолю.
 

 
 

Покланяние от игумение къ Офросение. Присли привитъку и повои. Ци ти многи повои, а присли и до 5-ти повои. А я нугене пецалуюся[27] цереницами: постригати въ борозе. Тому даи попытаи, есте ли Матфей у манастыри.
 

 
 

Покланяние от Харитание ко Съфии. Ежь то ти есьмь посълала[28] 3 резане Михальви на повои, да же ти въдаль. Да молю ти ся, госъпоже ка моя, да посълъ[29] во борожь и рыбиць выдаль ти. И целую тя.
 

 
 

Покланяние[30] от Пелаге ка Алфимие. Сь святее дьля Варъваре вьверице твое въ городь от Домацка; а у Жирослава суть. А потоснися въ городъ. А святье Варъварь тьлиця сторова ли?
 

 
 

Покланяние от Янокѣ со Сьлятою ко Яринѣ. Хоцьть ти твоего дѣтятиць. О свято жь ти еѣ хоцъ.[31] Ажь хоцьши, во брозѣ жь седь буди. И яла есмо ся ему по руку, яко ты си мловила ему ты дни: «Придьши — томо дни поиму». И нѣ ли ти тамо повоица, а крьвоши[32] присоли. А кодь ти мнѣ хльбь, ту и тобѣ.
 

 
 

От Гостяты къ Васильви. Еже ми отьць даялъ и роди съдаяли, а то за нимь. А нынѣ водя новую жену, а мънѣ не въдасть ничьто же. Избивъ рукы,[33] пустилъ же мя, а иную поялъ. Доеди, добрѣ сътворя.[34]
 

 
 

От Смолигу къ Грецинови и к Мирославу. Вы ведаета, оже я тяже не добыле. Тяжя ваша. Нынеча жена моя заплатила 20 гривнъ, оже есть посулили Давыдъви князю.
 

 
 

От Мирслава к Олисьеви ко Грицину. А ту ти вънидьте Гавъко полоцанино. Прашаи его, кодь ти на господь витаеть. Ать ти видьло, како ти было я Ивана ялъ, постави и́ пьредъ людьми, како ти взмоловить.
 

 
 

Покланяние от попа къ Грьцину. Напиши ми шестокриленая аньгела 2 на дову икуноку на верьхо деисусу. И цьлую тя. А Богъ за мѣздою или ладивься.
 

 
 

От попа от Минь ко Грьцину. А буди семо ко Петрову дени съ икунами семо.
 

 
 

От Ане поклоно ко Климяте. Брате господине, попецалуи о моемо орудье Коснятину. А ныне извета ему людеми: «Како еси возложило поруку на мою сестру и на доцерь еи, назовало еси сьстру мою коровою и доцере блядею, а нынеца Федо, прьехаво, услышаво то слово, и выгонало сестру мою и хотело потяти». А нынеца, господине брате, согадаво со Воеславомо, молови ему: «Тако еси возложило то слово, тако доведи». Аже ти возомолови Коснятино: «Дала руку за зяте», ты же, браце господине, молови ему тако: «Оже буду люди на мою сьстру, оже буду люди, при комо буду дала руку за зяте, то те я во вине». Ты пако, брате, испытаво, которое слово возвело на мя и поруку, а буду люди на томо, — тобе не сестра, а мужеви не жена![35] Ты же мя и потени, не зеря на Федора! И даяла моя доци куны людеми[36] с ызветомо, а заклада просила. И позовало мене во погосто, и язо прехала, оже оно поехало проце, а рекя тако: «Язо солю 4 дворяно по гривене съребра».
 

 
 

От Рьмьшѣ покланянье къ Климятѣ и къ Павьлу. Бога дѣля, котореи любо потрудися до владычѣ; съкажита владычѣ мою обиду и мои бои желѣза. А я ему не дълъжьне ничимъ же. И молю ва ся.
 

 
 

Покланяние от Домажира ко Якову. Я у тебе слышу, цето ты молвише. Оце е тобе не годена, а попровади ко моне сестру. Азъ быле лони наделиле, а ныне быхо посолале.[37] А ныне слышю болену сестру. Оце ю Бого поемете, а присоли сыно[38] ко моне со ее знатебою, оте побуде сыно у мене, а я ся имо потешу, и посолю ю[39] опяте во городо. Пакы ли не управише того, а я тя передамо святее Богородице, ко нее же еси заходиле роте.
 

 
 

От ... ко Спироку. Оже ти не возяло Матее капи, воложи ю́ со Прусомо ко мне. Язо ти олово попродале и свинеце и клепание вохо. Уже мне не ехати во Сужедале. Воску куплены 3 капи.[40] А тобе поити суда. Воложи олова со цетыри безмене,[41] полотенеца со дова цереленая.[42] А куны прави со проста.
 

 
 

От Станимира поклоно ко Михалу ко Домажировицу. Хоцеши возяти половину куно — я поруцене отецеве твоему по Иванока. Не хоцеши ли, да я боле не могу водати.[43]
 

 
 

Сь грамота от Яриль ко Онание. Въ волости твоеи толико вода пити[44] в городищяньх. А рушань скорбу про городищяне. Аже хоцьши, ополош дворян, абыша нь пакостили.